**40 Yrkeshögskolepoäng - 8 veckor**

Kursen ska ge den studerande god förståelse för hur man planerar och leder ett agilt projekt samt förståelse för vilka förutsättningar som måste vara uppfyllda för att tillämpa agila arbetsmetoder i ett projekt. Vidare ska kursen ge god förståelse för hur införandet av agila systemutvecklingsmetoder påverkar arbetet med programvaruutveckling samt förstå vilka agila testtekniker och arbetssätt som går att tillämpa.

****Kursens huvudsakliga innehåll****

* Agila metoder och skillnaden mot andra projektmodeller/-metoder inom systemutveckling
* De största agila metoderna på marknaden
* Scrum
* Kravhantering inom agila metoder
* Rollfördelningen inom agila projekt
* Kvalitetssäkring genom agila metoder
* Utvärdering och förbättring av agila projekt
* Testdriven utveckling

****Mål som den studerande ska ha uppnått efter avslutad kurs ****

Den studerande ska 

1. förstå vad agila metoder är och hur de skiljer sig från andra projektmodeller/-metoder inom systemutveckling,
2. ha insikt i de största agila metoderna på marknaden samt fördjupad insikt och kunskap om Scrum,
3. förstå hur krav och kravändringar hanteras med agila metoder,
4. förstå rollfördelningen i ett agilt projekt,
5. förstå hur man man säkerställer kvalitet genom agila metoder
6. kunna delta i ett teamet som använder agila metoder i ett systemutvecklingsprojekt
7. kunna delta i löpande utvärdering och förbättring av agila projekt
8. kunna arbeta testdrivet i ett agilt projekt

****Betygsnivåer****

Icke godkänt, Godkänt och Väl godkänt

****Principer för betygssättning****

För att få tillgodogöra sig betyget i kursen ska den studerande ha genomfört obligatoriska kursmoment och lämnat in godkända uppgifter. 

För att få betyget **godkänt** krävs att:
*Den studerande (1) utförligt förklarar vad agila metoder är och hur de skiljer sig från andra projektmodeller/-metoder inom systemutveckling samt (2) förklarar utförligt hur de största agila metoderna på marknaden fungerar med betoning på Scrum. *

*Vidare förklarar också den studerande utförligt hur (3) kravhantering, (4) rollfördelning och (5) kvalitetssäkring fungerar inom ett agilt projekt.*

*Den studerande (6) tillämpar också med viss säkerhet agila metoder som deltagare i ett systemutvecklingsprojekt samt (7) genomför med viss säkerhet löpande utvärdering och förbättring av det projektet. Den studerande (8) genomför också testdriven utveckling inom projektet med gott handlag.*

För att få betyget **väl godkänt** krävs att:
*Den studerande (1) förklarar *utförligt och nyanserat* vad agila metoder är och hur de skiljer sig från andra projektmodeller/-metoder inom systemutveckling samt (2) förklarar utförligt och nyanserat hur de största agila metoderna på marknaden fungerar med betoning på Scrum. *

*Vidare förklarar också den studerande utförligt och nyanserat hur (3) kravhantering, (4) rollfördelning och (5) kvalitetssäkring fungerar inom ett agilt projekt.*

*Den studerande (6) tillämpar också med säkerhet agila metoder som deltagare i ett systemutvecklingsprojekt samt (7) genomför med säkerhet löpande utvärdering och förbättring av det projektet. Den studerande (8) genomför också testdriven utveckling inom projektet med mycket gott handlag.*

****Former för kunskapskontroll****

* Individuell skriftlig tentamen
* Individuell inlämning (slutreflektion kring projektet)
* Individuell loggbok över projektet
* Redovisning av grupparbete
